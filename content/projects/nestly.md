---
title: "Nestly"
slug: "nestly"
featured: true
order: 1
date: "2023-05-15"
featuredImage: "/img/projects/sample_project/Mockup.png"
subtitle: "Smart Shared Household Billsplitter"
description: "Web-based educational platform that connects students and teachers with interactive tools and real-time communication"
gallery:
  - "/img/projects/sample_project/Mockup.png"
  - "/img/projects/sample_project/1.png"
  - "/img/projects/sample_project/2.png"
  - "/img/projects/sample_project/3.png"
categorie: ['UI/UX Design']
rol: ['UI/UX Designer', 'Reseacher']
tools: ['Figma']
datum: ['24 Augustus 2025']
figmaUrl: "https://www.figma.com/proto/DcqbZtk29A5M6O8tcZB4wt/UIUXESS?node-id=362-3400&t=ztTjkVU4f0H2GTGy-1"
---

# Introductie

Het was een warme avond op het terras met mijn huisgenoten. We hadden het gezellig en bestelden allemaal drankjes en hapjes. Toen de rekening kwam, bleek dat sommige mensen meer hadden besteld dan anderen, waardoor het verdelen van de kosten meteen een gedoe werd. Terwijl ik probeerde uit te rekenen wie hoeveel moest betalen, realiseerde ik mij plots dat dit een terugkerend probleem was in ons huishouden. In ons studentenhuis gebeurde dit regelmatig, ondanks apps zoals WieBetaaltWat en Tikkie. Handmatig invoeren, persoonlijke aankopen die door gedeelde boodschappen liepen en afwezige huisgenoten maakten het proces foutgevoelig en rommelig. 

Dit zette mij aan het werk: ik voerde interviews uit met huisgenoten en andere studenten, deed een korte survey en ontwikkelde wireframes en prototypes die ik met gebruikers testte en verfijnde.

# Probleem & doelstellingen

*Probleem*  
Het eerlijk verdelen van gezamenlijke uitgaven in gedeelde huishoudens is vaak onduidelijk en omslachtig, waardoor misverstanden en frustraties ontstaan.

*Doelstellingen*

- Verminderen van tijd en frictie rondom registratie en verrekening van gezamenlijke uitgaven.
- Gebruikers in staat stellen binnen één minuut een bon te scannen, artikelen toe te wijzen en direct het effect op hun saldo te zien.
- Bieden van een eenvoudige, snelle interface zonder ingewikkelde instellingen.

# Inzichten

Uit de interviews en de korte survey bleek dat studenten/huishoudens vooral moeite hebben met het handmatig invoeren en splitsen van kosten. Vaak zitten persoonlijke boodschappen en gezamenlijke aankopen door elkaar, waardoor het lastig is om items correct toe te wijzen. Verrekeningen via tools zoals WieBetaaltWat worden regelmatig vergeten, waardoor schulden bij elkaar oplopen. 

Daarnaast bieden bestaande oplossingen geen goede ondersteuning voor vaste lasten of terugkerende kosten. Secundaire marktanalyse en empathie-kaarten lieten zien dat veel tools te veel handwerk vereisen en onvoldoende rekening houden met deze situaties.

# Concept

De app richt zich op eerlijk en eenvoudig delen van uitgaven binnen een huishouden. 

*Kernfeatures:*

- Kassabon-scanner die prijzen en producten automatisch herkent en toewijst per artikel.
- Per artikel opties om deelnemers te selecteren, met snelle selecteer en deselecteer opties.
- Ondersteuning voor vaste lasten: terugkerende kosten worden automatisch toegevoegd en op een vaste dag verdeeld.
- Balansoverzicht met persoonlijke plus- of minpositie en reminders voor verrekeningen.
- Eenvoudige navigatie met een beperkt aantal hoofdtabs zodat gebruikers snel bij uitgaven, instellingen en huishoudinformatie kunnen.
- Ontwerpkeuzes gericht op snelle adoptie: prominente scan-FAB, directe inviteflows en slimme defaults voor veelvoorkomende splits.
- Samenwonen = *FUN!* Financiële tools hoeven niet saai te zijn, ze mogen speels en prettig in gebruik zijn.

# User testing

Usability tests met vijf doelgroepgebruikers waarin zowel low-fidelity flows als high-fidelity screens werden getest.
Belangrijkste bevindingen en aanpassingen:
- De add-knop werd snel gevonden; bevestiging voor prominente plaatsing.
- Edit-icoontjes moesten groter en herkenbaarder worden; icoon-grootte en touch-targets aangepast.
- Reminder- en betaalflows vroegen om duidelijkere signalering; notificatie-teksten en visuele states verduidelijkt.
- Gebruikers waardeerden itemized splits en slimme defaults omdat dit rekenwerk reduceerde.

Op basis van de tests voerde ik gerichte iteraties door in zowel UI als de userflows.

# Resultaat

Het finale design biedt een speelse en toegankelijke manier om gezamenlijke uitgaven te beheren. Dankzij automatische artikeltoewijzing, eenvoudige markering van persoonlijke versus gedeelde aankopen en duidelijke reminders verloopt het verrekenen van kosten snel en foutloos. 

Studenten en huishoudens kunnen nu moeiteloos zowel losse uitgaven als terugkerende kosten bijhouden, waardoor schulden overzichtelijk blijven en vergissingen worden voorkomen. Het resultaat is een app die niet alleen functioneel is, maar ook het plezier van samenwonen behoudt door een intuïtieve en prettige gebruikerservaring.