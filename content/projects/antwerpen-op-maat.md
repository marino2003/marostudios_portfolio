---
title: "Antwerpen op Maat"
slug: "antwerpen-op-maat"
draft: false
featured: true
order: 3
date: "2024-01-15"
featuredImage: "/img/projects/aom/mockup 2.webp"
subtitle: "Antwerpen op Maat personaliseert je stedentrip door de interface aan te passen op basis van jouw karakter, locatie en doel en serveert direct relevante activiteiten, routes en praktische info. Minder frictie en meer ontdekking; binnen één swipe vind je precies wat jij nu nodig hebt"
description: "Genui"
gallery:
  - "/img/projects/aom/mockup 1.webp"
  - "/img/projects/aom/mockup 2.webp"
  - "/img/projects/sample_project/1.png"
  - "/img/projects/sample_project/1.png"
categorie: ['UI/UX Design']
rol: ['UI/UX Designer']
tools: ['Figma']
datum: ['January 2024']
---

# Introductie
Antwerpen op Maat is een mobiele citytrip-app die experimenteert met Generative UI, een interface die zich realtime aanpast aan wie de gebruiker is, waar die zich bevindt en wat het doel is op dat moment. De opdracht vroeg om zes momentopnames voor twee persona’s, een component-based ontwerp en minimaal twee gedocumenteerde gebruikerstests.


# Probleem & doelstellingen
*Probleem*
Veel reisapps bieden één standaardinterface die algemene informatie toont maar weinig contextuele personalisatie. Gebruikers moeten daardoor veel zelf filteren en zoeken, wat leidt tot tijdverlies en cognitieve frictie tijdens een trip.

*Doelstellingen*
De opdracht had drie heldere doelen: ontwerpen van een component-gebaseerde Generative UI die in verschillende gebruikssituaties relevante elementen toont, het verminderen van frictie door snelle, contextuele toegang tot routes, bezienswaardigheden, werkplekken en lokale events, en het waarborgen van eenvoud en toegankelijkheid met consistente componentvarianten en opties zoals voice-input.

# Inzichten
Tijdens desk-research en gebruikersonderzoek kwamen een paar kerninzichten naar voren. Generative UI-tools leveren vaak template-achtige layouts die goed zijn als startpunt maar te generiek voor contextuele citytrip-ervaringen. Context blijkt essentieel: locatie, tijd en het doel van de gebruiker bepalen welke componenten relevant zijn, bijvoorbeeld kaartweergave, camera-herkenning, event-suggesties of werkplekopties. Ten slotte moeten componenten persona-gedreven varianten ondersteunen. De persona's Fatima en Liam komen uit de opdracht: *Fatima* is een architect die inspiratie zoekt en heeft andere behoeftes dan *Liam*, een digital nomad die vooral wifi en stopcontacten wil vinden.

# Concept
Het idee achter de app is dat je snel je eigen interface krijgt die aansluit bij wat je op dat moment nodig hebt. Dit gebeurt via een korte “bel”-flow: je geeft in een paar stappen je wensen aan en de AI stelt meteen de juiste interface samen. Je kunt ook een korte prompt invullen als je dat wilt, maar er is bewust geen chatfunctie toegevoegd. Zo blijft het gebruik eenvoudig en zonder onnodige frictie.

- De interface wordt opgebouwd uit losse componenten. Deze passen zich aan op de situatie en de gebruiker:
- Reisinformatie en routes, bijvoorbeeld een architectuurroute voor Fatima of een route met werkplekken voor Liam.
- Activiteiten en suggesties, een paar persoonlijke aanbevelingen met korte beschrijving en een match-indicator.
- Snelle werkplekopties, een overzicht met wifi, stopcontacten en een inschatting van de drukte.
- Slimme planning, gekoppeld aan de agenda zodat werk en vrije tijd goed gecombineerd worden.
- De aanpak is bewust component-first. De AI kiest en ordent de juiste onderdelen, maar de basis blijft herkenbaar en consistent. Zo ontstaat er een interface die zich snel aanpast zonder dat de gebruiker verdwaalt of te veel keuzes moet maken.

# Resultaat
Het eindconcept is een component-gedreven Generative UI prototype dat toont wat in dat moment relevant is, zodat gebruikers sneller relevante routes, werkplekken en activiteiten vinden. Het ontwerp is adaptief en toegankelijk, met varianten voor verschillende gebruikers(noden) en opties zoals voice-input en duidelijke touch-targets. Antwerpen past zich nu aan jou aan en voelt altijd als de *perfecte* stad.